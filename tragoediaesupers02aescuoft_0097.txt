AD PROMETHEUM. 93

descriptionem vaticinanti Prometheo tribuat. Is igitur primum
Io jubet ad orientem conversam incultas terras pertransire

πρῶτον μὲν ἐνθένδ’ ἡλίου πρὸς ἀντολὰς
στρέψασα σαυτὴν, στεῖχ’ ἀνηρότους γύας.

Quia Io videbatur septentrionem versus itura, Prometheus,
quem ita ad rupem Scythicam alligatum fuisse sumimus, ut
facie versus Occidentem hibernum conversus esset, bene dicere
poterat στρέψασα σαυτὴν, cum eam, ne versus Septentrionem
pergeret, sed ad Orientem se converteret, admonebat.

Itaque jam sic pergebat Io, ut a sinistra in Scythas Noma-
das incideret, qui Hamaxobii nominabantur, a dextra autem
mare haberet. Hanc AEschyli sententiam fuisse clarum est
ex his, qui sequuntur, versiculis ε

Σκύθας δ’ ἀφίξῃ νομάδας -- -
οἷς μὴ πελάζειν, ἀλλ’ ἁλιστόνοις πόδας
χρίμπτουσα ῥαχίαισιν ἐκπερᾶν χθόνα.

Ῥαχίαι ἆλίστονοι litora montana ‘maris allisu perstrepentia
maris alicujus viciniam designant; ac, nisi AEschylum plane,
quid dixerit, ignorasse statuerimus, necesse est, eum sub ῥα-
χίαις ἁλιστόνοις intellexisse litora paludis Maeotidis, quae utique,
si Io versus orientem pergeret, ei a dextra sita erant, quibus-
que si appropinquabat, effugere licebat Scythas Nomadas, qui
longius a palude Maeotide versus Septentrionem recedebant.

Tum vero Ioi ulterius proficiscenti a sinistra occurrebant
bellicosi et inhospitales Chalybes. Et hos quidem alios fuisse
necesse est, quam qui vulgo memorantur circa fluvium Ther·
modontem. Nempevjam alibi observavimus, Chalybum nomine
complures olim gentes locorum intervallis dissitas nominatas
fuisse. Hi igitur intra Borysthenem et Tanain habitabant, in
vicinia Scytharum Hamaxobiorum, ita ut eos a sinistra Io prae-
teriret.

Jam Io ad fluvium quendam Hybristen olim appellatum
perventura erat. In hoc enim versiculo

ἥξεις ὑβριστὴν ποταμὸν οὐ ψευδώνυμον

vocem ὑβριστὴν non appellativum, scd nomen proprium csse
supra ad h. v. docuimus. Nec Araxes, ut„ scholiastae, nec

Aragus, ut Gallus interpres opinatur, h. l. intelligi potest.
Uterque enim regiones a meridionali parte Caucaso subjectas -

