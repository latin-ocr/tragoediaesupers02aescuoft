230 ANNOTATIONES

gus et Timonax, Caribus Histiaeus, PigreS, et Damasithymus.
Quorum nominum paucissima apud AEschylum occurrunt.
Neque vero multa eum omisisse mirandum esset, utpote qui
tragoediam, non historiam scriberet; sed hoc tamen mirum est,
AEschylum multa ducum nomina memorare, quorum nullam
Herodotus mentionem fecerit. Qua quidem re adducor fere
ad suspicandum, poetam nostrum, ut scholiastae quoque visum
est, pleraque illa ducum nomina suopte ingenio finxisse.

Deinde in causis expeditionis a Xerxe susceptae tradendis
historiae veritatem paulisper inflexit AEschylus. Nihil enim de
Darii consilio Graeciam novo bello persequendi, Athenienses-
que ulciscendi tradidit Herod. (6, 4.), quod ille exsecuturus
erat, nisi morte praepeditus fuisset. Et quamquam ν. 244.
Chorici senes cladis a Dario apud Marathonem acceptae quasi
praetereuntes mentionem injiciunt, tamen et ipsum illud claris-
simum Marathonis nomen silentio tegunt, et alibi sic de Dario
loquuntur, quasi semper ille invictus discesserit, nec umquam
quae incepisset, sinistre ei evenerint. Herodotus porro Xerxi
primum animum a bello Graeciae inferendo alienum fuisse nar-
rat (7, 5.); post eum a Mardonio incitatum, frustra renitente
Artabano, consilium cepisse belli gerundi; cujus cum eum
paulo post iterum poenituisset, tamen eum viso nocturno saepius
oblato, cui Artabanus quoque concesserit, confirmatum, in hac
sententia perstitisse, ut sibi nihil utilius ac gloriosius fore puta-
ret quam cum Atheniensibus et universa Graecia belligerare.
AEschylus vero Xerxi amicos desidiam atque ignaviam expro-
brasse, horumque opprobriorum stimulis, exemplo quoque pa-
tris proposito, eum ad bellum adversus Graeciam suscipiendum
excitasse fingit. Itaque et bellum adversus AEgyptios ante
quam Graeciam invaderet, feliciter a Xerxe gestum (Herodot.
7, 5.)‚ alto apud AEschylum silentio premitur. Denique in
serie regum Persiae ducenda aliquantum AEschylus ab histo-
ricorum monumentis discedit, qua de varietate narrandi dixit
Stanleius in annotatione ad v. 765.

Personae dramatis praeter chorum, quatuor sunt, Atossa,
nuntius, umbra Darii, Xerxes. Chorus constat senibus, prin-
cipibus viris et summo loco natiS, quibus Xerxes curam rei
publicae ac domesticae demandaverat. Septem eos regni pro-
ceres fuisse suspicatur Stanleius; sed de numero incerta res
est. Atossa, Darii vidua, mater Xerxis, id temporis jam pro-

