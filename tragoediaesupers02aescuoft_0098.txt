94 ANNOTATIONES

perlabitur. AEschylum vero de septentrionali Caucasi vicinia
loqui perspicuum est. Restat igitur ut poetam de Hybriste
quodam fluvio, sive verum, sive fictum nomen fuerit, famam
accepisse statuamus, qui ex ipsis Caucasi jugis versus septen-
trionem decurreret; quem quidem Prometheus Inachi filiam
prius transire vetat, priusquam ad ejus fontes in ipso Caucaso
escenderit. Hic si conjecturis indulgere quidquam prodesset,
opinari facile possemus, Hybristen forte eundem fluvium esse,
qui Tanaisvappelletur. Falso enim olim, Strabone teste, 2.
p. 107, a nonnullis creditum est, Tanain per Caucasum labi
versus septentrionem, inde ad Maeotidem paludem reverti.
Veruntamen incertiora haec sunt, quam ut iis immorari libeat.

Caucasum Io supergressa versus meridiem descendit ad
Amazonum sedes, quas, antequam ad Thermodontem fluvium
demigrarent, in vicinia Caucasi meridionali habitasse ex h. l.
intelligitur. Cf. Strab. 11. p. 503. 504.

Aperte autem AEschylus a vero locorum situ aberravit, cum
Amazonum campum Themiscyram ibi situm esse pronuntiavit:

ἵνα
τραχεῖα πόντου Σαλμυδησία γνάθος,
ἐχθρόξενος ναύτῃσι, μητρυιὰ νεῶν.

Etenim Themiscyra in Ponti Euxini meridionali, Salmydessi
vero sinus in occidentali litore erat. Salmydessius tractus (alii
Ἃλμυδισσὸς scribunt) ab insulis Cyaneis usque ad Andriacam
pertinebat. Ad loci descriptionem AEschyleam proxime acce-
dunt Scymni Chii versiculi v. 723.

Εἶτ’ αἰγιαλός τις Ἀλμυδησσὸς λεγόμενος
ἐφ’ ἑπτακόσια στάδια τεναγώδης ἄγαν

καὶ δυσπρόσορμος ἀλιμενός τε παντελῶς
παρατέταται ταῖς ναυσὶν ἐχθρότατος τόποςθ.

Ceterum etsi in locorum positione falsus est poeta, Salmydessi
tamen descriptio optime cum aliorum auctorum notatione con-
venit. τραχεῖα enim dicitur Salmydessi ora, quia, ut Strabo ait,
erat αἰγιαλὸς λιθώδης; deinde ἐχθρόξενος ναύτῃσι, quia eodem
et Xenophonte auctoribus, infamis erat Thracum ea loca acco-

e De Salmydesso cf.‘Xenoph. Exp. Cyr. 7, 5, 8. Anonymi peripl. Pont. Euxin.
p. 164. ed. Gronov. Arriani peripl. Pont. Euxin. p. 136. ed. Blancard. et strab. 7.

p. 3¹9·

