AD PERSAS. 233

filii salute anxia. Sed hoc argumentum plenius tractavit
Hermannus in dissertatione de AEschyli Persis p. vii. (Opusc.
vol. 2. p. 91.). Chorum Phrynichi ex mulieribus compositum
fuisse conjicimus Phoenissis, istorum Phoenicum uxoribus, qui
Xerxis jussu post pugnam Salaminiam decollati erant, uti nar-
rat Herodotus 8, 90. AEschyli vero chorus ex senibus constat,
tum annis tum dignitate venerabilibus, qui universae gentis
Persicae pavorem et luctum exprimant. Par est credere Phry-
nichum diem ante obiisse quam AEschyli fabula edita sit, nec
tamen idcirco credibile est illius scrinia hunc aperte compi-
lasse3 nec usque adeo premenda est significatio vocis παρα-
πεποιῆσθαι. Euripides Penthei fabulam eodem modo quo
AEschylus tractavit, et nihil nisi nomen mutavit, ut ait scriptor
argumenti ad Bacchas; ἡ μυθοποιΐα κεῖται παρ’ Αἰσχύλῳ· τὸ
ὄνομα μόνον μεταπεποίηται Εὐριπίδῃ, sed et hoc de μύθῳ tantum
intelligendum, minime vero de dictione aut externis tragoediae
ornamentis. AEschylus autem non adeo inventione pauper
erat, ut Phrynichi fabulas recoqueret. Audi ipsum de se
loquentem apud Aristophanem in Rau. 1298.

ἀλλ’ οὖν ἐγὼ μὲν ἐς τὸ καλὸν ἐκ τοῦ καλοῦ

ἤνεγκον αὔθ’, ἵνα μὴ τὸν αὐτὸν Φρυνίχῳ

λειμῶνα Μουσῶν ἱερὸν ὀφθείην δρέπων.
Persarum argumentum simplex est, et simpliciter tractatum,
in epopoei potius quam tragici poetae morem, si ab Aristotelis
definitione standum est; quum tota fere fabula per narratio-
nem transigatur: nam quod Darii umbra interloquitur, id
prope nihil actioni prodest. ‘ Ad compositionem fabulae quod
attinet, ter tantum contra id quod verisimile fuit peccantem
deprehendi poetam ε primo, quod circa prologi initium chorus
testatur nullum ab exercitu nuncium Susa pervenisse ; deinde,
quod Darii umbra penitus ignorat qualis sit ista clades quae
Persarum gentem afflixit; et tamen paucis post versibus nar-
rat quomodo Xerxis exercitus delubra deorum disjecerit, ipsi-
usque Xerxis absentis vestes laceras describit3 porro quod
chorus de Dario loquitur, quasi nunquam in expeditionibus
bellicis fortuna minus prospera usus esset. Quod vero Persas
sacrificiis Graecis utentes induxit poeta, id quum ex necessitate
rei factum sit, non est eo nomine culpandus poeta.

Reliquum est ut famam quandam attingamus de Persarum

Gg

