AD SEPTEM ADVERSUS THEBAS. 211

fabula de Charonte, quam Homerus et Hesiodus ignorant,
satis nota fuit. Cf. Eurip. Alcest. v, 437 sqq. et alibi passim.
Quod autem non σκάφος, sed θεωρίδα dixit, id suavem habet
θεωρίδος illius Deliae significationem. Quum enim Minos insti-
tuisset, ut Athenienses, quos devicerat, anno unoquoque sep-
tenos liberos suos Minotauro ad epulandum mitterent, postea
Theseus patriam ab infelici tributo liberaturus, Cretam cum
sodalibus navigavit, Minotauroque occiso se et suos servavit.
Cujus expeditionis memoriam hoc ritu celebrarunt Athenienses,
ut quam illi Apollini, si servarentur, voverant, navem sacram,
magna cum caeremonia quotannis Delum mitterent. Hujus
autem ritus celebrationem θεωρίαν, navem ipsam θεωρίδα, et
qui ea Delum veherentur, θεωροὺς appellatos fuisse, inter
omnes constat. Quoniam vero θεωρὶς illa quasi memoriam
repraesentabat illius navigii, quo ante Theseum in Cretam
deportabantur ii, qui, ut Minotauro immolarentur, sorte de-
lecti erant; hinc factum est, ut AEschylus, Charontis navem
θεωρίδα appellans, partim ad navigia, quae olim triste vectigal a
Minoe impositum Cretam deferebant, partim ad ea, quae post
Theseum Apollini Delum mittebantur, respexerit. Quum enim
hanc θεωρίδα nominat ἄστολον, et μελάγκροκον, utroque epitheto
tangitur annua illa liberorum Minotauro devotorum in Cretam
devectio. ἄστολον enim ivgfimstum notat; sicut enim ἄγαμος
γάμος ι’ῃῇιιιςιεε nuptioe, ἀπόλεμος πόλεμος ιἠίὲῖὶω bellum, ἄναες
νάες i-nfaustae naves, sic etiam ἄστολος θεωρὶς, ‘navigium in-
fiustum, calamitosum ,· quale nimirum et illud erat, quo olim
Atheniensium liberi, vectigalis instar, in Cretam deportaban-
tur. Μελάγκροκον vero atro velo insignem cymbam Charontis
appellat, respiciens ad atra illa vela, quibus qui ad Minotaurum
mittebantur navigare solebant (Hygin. fab. 41.). Quum autem
in designanda Charontis cymba θεωρίδος nomine utitur AEschy-
lus, eamque in terram Ἀπόλλωνι ἀστιβῆ vehi dicit, rationem
utique habuit solennis illius in Delum legationis, Apollini
sacrae. Orcus vero sic describitur, ut sit χέρσος Apollini in-
accessus, quia ᾅδης et τάρταρος invisa diis superis loca sunt.
Cf. Prometh. v. 1036 sq. ἆνάλιος, quia sole eum nunquam
collustrari fingebant; sic, ut e multis unum hujus imaginis
exemplum addam, mortuorum sedes dicitur ἆνάλιος οἶκος ἐν
Ἀΐδα δόμοισι Eurip. Alcest. ν. 439. cf. et Homer. Iliad. Θ.
481. Ceterum ex h. l. AEschylum solem cum Apolline per· ’

D d 2

