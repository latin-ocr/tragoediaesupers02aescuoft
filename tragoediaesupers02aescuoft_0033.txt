AD PROMETHEUM. 29

Vid. Plotin. Ennead. 4. 3, c. 14, Suidas in Προμηθεὺς, Eudo-
c-iae Ἰωυιᾶ in cap. de Prometheo.

Pausaniasd apud Panopenses in ipsa via e crudo laterculo
signum vidit e lapide Pentelico, quod quidam AEsculapium, alii
Prometheum esse dicebant. Ejus rei testimonia se habere puta-
bant, quod ad praeruptas torrentis ripas saxa jacebant ea mag-
nitudine, ut singula plaustrum onerare possent. Color iilis non
terreni luti, sed qualis in sabulo rivorum et torrentium cernitur.
Odorem etiam humani prope corporis incolarum opinione refe-
rebant ; reliquias eas esse aiebant luti illius, e quo genus hu-
manum Prometheus finxerit.

Tabula, in qua Prometheus vinctus cum Hercule mox eum
liberaturo pictus erat, qualem etiam Pausanias in templo J ovis
Olympii viderat 5, 10, 6. luculenter describitur apud Achil-
lem Tatium 3, 8.

Locus, ubi in hac tragoedia Prometheus affixus esse fingitur,
citra dubium est rupes Scythica; et recte quidem Stanleius
observavit intelligi Scythiam Europaeam, quae ab Istro ad Ta-
naim pertinebat. Scythiam aperte AEschylus designat versu 2.
Clarius etiam scenae, in qua fabula geritur, notitiam informat
v. 415. ubi vicini Prometheis scopulis dicuntur Colchi, et
Scythae circa paludem Maeotidem. AEschylus itaque finxit
Prometheum ad rupem quandam in desertis Scythiae partibus
affixum fuisse, ita quidem ut facie versus Occidentem hiber-
num conversus esset et Pontum Euxinum in prospectu habe-
ret. Nam eum haud procul a mari alligatum fuisse exinde
patet, quod sub finem fabulae ipse ait se videre coelum ponto
misceri, ξυντετάρακται αἰθὴρ πόντῳ, quod, nisi e loco, ubi affixus
erat, in mare prospicere licuisset, utique dicere non potuisset.
Si vero aliis magis placeat scenam Promethei vincti versus
Oceanum quem Scythicum veteres appellabant, ac fortasse in
promontorio Scythico, cujus hic ibi mentionem faciunt (v. c.
Plin. Hist. Nat. lib. 6. c. 20.), ponere, pertinacius me repug-
nantem non habebunt. Hoc vero certissimum arbitror, falsam
esse eorum opinionem, qui putant in hac fabula ex mente
poetae Prometheum ad Caucasum religatum fuisse, et in hoc
monte veram dramatis scenam esse quaerendam. Id primum
refellitur docta grammatici observatione, qui ad vers. 1. haec
adnotavit: ἰστέον δὲ ὅτι οὐ κατὰ τὸν κοινὸν λόγον ἐν Καυκάσῳ

d 10, 4.

