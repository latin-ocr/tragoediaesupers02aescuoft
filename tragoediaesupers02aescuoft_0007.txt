PRAEFATIO.

 

DE codicibus AEschyli ita‘hoc loco dicere mihi propo-
situm est ut eos tantum attingam quorum ad hoc
usque tempus copia editoribus fuit. Est igitur

1. M. (Mediceus) Florentinus bibliothecae Lauren-
tianae plutei 32, 9. membranaceus forma quadrata, se-
culo scriptus decimo vel undecimo, septem tragoedias
Sophoclis, totidem AEschyli, Apolloniique Argonautica
complectens. AEschyli fabularum (fol. 119—189.) ordo
hic est ut Persas excipiant Agamemnon, Choephoroe,
Prometheus, Eumenides, Septem, Supplices. In fine
scriptum ab librario, Τέλος δεδωκὼς Χριστέ σοι χάριν φέρω.
Agamemnonis pars maxima Choephororumque initium
desideratur: exciderunt enim folia Agamemnonis ver-
sus 311—1066. 1160—1673. et Choephororum ὑπόθεσιν
prologique partem priorem complexa. Inspectum olim
obiter a Petro Victorio primus paullo diligentius con-
tulit Antonius Maria Salviniusa excerptamque lectionis
diversitatem Petro Needhamo misit a. 1715. cujus e
bibliotheca ad Askevium pervenit: qua collatione usi
sunt Butlerus et Blomfieldus‚ novam eamque locis plu-
rimis accuratiorem instituit F ranciscus de Furia, ad—
jectam AEschyli editioni Weigelianae, quae Lipsiae pro-
diit a. 1827. Hujus codicis lectionem ego exhibui inte-

gram, quum et aetate et auctoritate ceteris praestet
omnibus.

a Idem inspexit plutei 31. codicem 1. chartaceum seculi 15. cui
Prometheus, Septem et Persae insunt, Philelphianumque vocavit,
credo, quod olim Philelphi fuerit. Hujus codicis a Blomfieldo pas-
sim mentio facta est. Falsa quaedam de eo rettulit G. Burgesius

in annot. ad Supplices p. 4¹· Burneii culpa in errorem inductus.

A2

