12 PRAEFATIO.

Aliquanto majora in AEsehylum merita Francisci
Robortelli praedicare licet, qui Venetiis eodem quo
Turnebus Parisiis tempore, id est anno 1552. ferme
medio (nam epistola dedicatoria Calendis Februariis,
praefatio Calendis Martiis scripta est) septem edidit
tragoedias, separatis Agamemnonis et Choephororum
partibus apud Aldum et Turnebum confusis. Codicibus
ad emendandas tres primas fabulas pluribus, ad quat-
tuor postremas uno potissimum usus est ab Mariano
Savello Patavio ad se transmisso, quem similem Me-
diceo fuisse apparet, quocum lacunas quoque Agamem-
nonis communes habuit, quas animadvertit quidem, sed
explere non potuit Robortellus Idem plura ex con-
jecturis emendavit partim suis partim Michaelis So-
phiani⁰‚ quarum de quattuor postremis fabulis index
praefationi est insertus, indicatis libri Savelliani vitiis.
Alias ab Ludovico Castelvetrio Mutinensi se accepisse
in epistola ad Savellum narrat.

Proxima Henrici Stephani editio est, curante Petro
Victorio facta a. 1 5 57. quem tribus usum esse codicibus
constat, Mediceo plutei 32, 9. quem magnis quidem
laudibus extollit, sed leviter tantum inspexit, et Flo-
rentino 31, 8. Farnesianoque (T.) ex quibus Agamem-
nonis partes in prioribus editionibus omissas primus
edidit. Tres autem primas tragici editiones Victorius
suae ita adhibuit ut Aldina vix usquam inspecta ple-
rumque Turnebum, rarius Robortellum sequeretur. In
fine voluminis Henrici Stephani adjectae sunt annota-
tiones maximam partem criticae, in quibus quae ex-
positae sunt variae lectiones plurimae sigla γρ. notatae,
plerasque omnes priorum editionum vitia referre, pau-
cissimas ex codicibus ductas esse manifestum est, quos
non pauciores quindecim, partim Venetiis, partim Flo-

c De Sophiano Constantinopolitano v, Martini Crusii Turco-
Graecia p. 200.

