AD PROMETHEUM. 31

dramate autem satyrico uno, Prometheo ignifero. Satyricum
drama trilogiae ex Phineo, Persis et Glauco Potniensi compo-
sitae additum fuisse, quae archonte Menone, olympiadis 76, 4.
eponymo, in scenam est producta, ex didascaliis prodidit Per-
sarum argumenti scriptor. Qui licet satyricam fabulam sim-
plici Promethei nomine appellaverit, quo fortasse in didascaliis
quoque notata fuit, tamen non dubium est quin Prometheum
πυρφόρον intellexerit, cujus nomen non solum in veterem
AEschyli fabularum catalogum est relatum, sed etiam ab scho—
liasta ad Promethei vincti v. 94. Gellioque N. A. ῐ 3, 18. com-
memoratum. Ab eo ut non diversum esse credamus quem
Pollux 9, 156. πυρκαέα vocat Prometheum (‘0 δ’ ἐμπρήσας
τάχ’ ἂν πυρκαεὺς ὀνομάζοιτο κατ’ Αἰσχύλον καὶ Σοφοκλέα, οὕτως
ἐπιγράψαντας τὰ δράματα, τὸν μὲν τὸν Προμηθέα, τὸν δὲ τὸν N αύ-
πλιον.) ipsa nominum similitudo suadet, quum nec duas ejus-
dem fere argumenti fabulas satyricas edidisse AEschylum veri-
simile videatur, nec Prometheum πυρφόρον pro tragoedia ha-
bere liceat: aptissima enim haec fabulae Prometheae pars saty-
rico dramati est, inepta tragoediae. Itaque nihil aliud relin-
quitur quam ut Pollucem Sophocleae fabulae cognomen memo-
>riae errore, quem alio loco (10, 64), ubi versus quidam ex
Prometheo πυρκαεΐ affertur, repetivit, communicasse credamus,
cui ne satis aptum quidem est, quum Promethei crimen non
tam in eo positum sit quod ignem accendit quam quod accen-
sum ad mortales attulit, unde ab Sophocle quoque OEdip. Col.
5 5. πυρφόρος θεὸς Τιτὰν Προμηθεύς dictus est, non πυρκαεύς.
Tragoediae Promethei vincti et Promethei soluti nominibus
inscriptae nec quo tempore editae sint constat, nisi quod Pro-
metheum vinctum post olymp. 75, 2. scriptum esse probabile
est, de quo ad v. 367. exponetur, neque illud exploratum ha—
bemus utrum eadem ambae trilogia comprehensae an diversis
editae temporibus fuerint. Qui ejusdem trilogiae fuisse credi-
derunt viri docti non solum argumenti cohaerentia in hanc sunt
sententiam deducti, sed etiam scholiastae testimonio, qui ad
fabulae superstitis v. 511. annotavit, ὅ ἐστιν, οὔπω μοι λυθῆναι
μεμοίραται· ἐν γὰρ τῷ ἑξῆς δράματι λύεται· ὅπερ ἐμφαίνει Αἰσχύ-
λος. Argumenti cohaerentia quam fallax in hujusmodi quae-
stionibus argumentum sit quum pluribus ostendi possit exem-
plis, satis erit Sophoclis OEdipum regem et OEdipum Coloneum
memorari, quae fabulae multorum annorum intervallo sunt sepa-

